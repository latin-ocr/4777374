Scripturam codicis Ambrosiani primi „ediscat” non est, cur repudie-
mus. -- Variant editores aut „scabellum” aut „scabillum” recipientes. Hanc
posteriorem formam, praeterquam quod codex Ambr. 1 exhibere videtur,
Turieensis praebet. Quaeritur nunc, utra utri formae praeferenda sit.
Grammaticorum testimonia haec sunt: Ter. Scaur. p. 2252. „alii Scapillum,
alii Scabillum dicunt.” Prisc. p. 615 ed. P. ‚‚scamnum‚ scamnellum. Apul.
in I Hermagorae: „verum infirma scamillorum obice fultae fores.'' Diom.
p. 312 ed. P. „masculina in us casu nominativo terminata et neutra in um
finita eadem ul syllabam recipiunt, ut agnus, agnulus, scamnum, scamnulum.”
Incertus de Orthogr. p. 2799. ,‚Scabella, quae lectis parvulis vel sellis ob
ascensum apponuntur. Scabellum autem et Suppedaneum dicitur, quod sub
pedibus sit.” Ex grammaticorum testimoniis ita constitutis res difficile con-
fieri poterit. Sin vero normam exigas, cui quidem altera diminutivorum
forma subiciatur, nihil habeo, quod suppeditem, nisi Prisc. p. 615 testimo-
nium, quod re ipsa probari videtur. „Neutra quoque in num desinentia ge-
minant in diminutione l ante um et si g habeant ante n, in paenultima syl-
laba diminutivi i, non e, accipiunt, ut „tignum tigillum, signum sigillum.”
Incertam dumtaxat formam addere licebit: „lignum ligillum'', quam cod.
Leid. Nonii p. 134 praebet3 ceteros codices „figellum” exhibere ex silentio
Rothii et Gerlachi coniciendum esse videtur. Neque mihi conpertum est,
quid optimi libri apud Plaut. Aul. Π. 4. 22. in hac forma tradant. Huc quo-
que referendus est ‚‚pugnus, pugillus’'. In hisce vocabulis omnibus, quo-
rum ultima syllaba n litera incipit post g antecedentem, diminutiva forma, n
litera reiecta, eandem commonstrat terminationem; neque mihi exempla in
promptu sunt, quae huic normae grammaticae refragentur. Quare haud scio
an illuc ‚‚scamnum‚ scabillum” pertineat, cui quidem non nisi ,‚columna,
columella” repugnare videtur. Sed evanescit haec repugnandi species, si
niti licet testimonio in Forcellini lexico reperto, quod falso Quint. Ι. 7. tribu-
tum est, neque scio, unde petitum sit. „Olim autem columna scribebatur,
lieet columa pronuntiarent,” unde „columella” Accedit quod ii, qui sca-
billa faciunt in usum tibicinum et scenae, vel potius qui scabillis pulsandis
operam dant, scamillarii et scabillarii dicuntur, ut ex inscriptionibus, quas
Forc. s. voce adfert, patet. Praeterea codices antiquissimi et integerrimi
iis locis, quibus vox illa adhibetur, in auxilium vocandi sunt. Qua re con-

