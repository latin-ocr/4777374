haec reddere vocem quoniam valent seorsa,

nullumque sine illis potis est coire verbum}

at consona quae sunt, nisi vocalibus aptes,

pars dimidium vocis, opus proferet ex se,

pars muta soni comprimet ora molientum3

illis sonus obscurior impeditiorque .

ut cunque tamen promitur ore semicluso,

vocalibus atque est minor, auctiorque mutis.”
Hinc triplex literarum spatium fuisse conlegas, maximum vocalium, dimi-
dium semivocalium, minimum mutarum. Itaque i consonantis sonus con-
pressus tantum, non conversus fuisse videtur. — Accedit aliud, quod in hac
quaestione neglegere non licet. Corsseni enim studiis l. l. 22—30 denuo
stabilitum est, Romanos antiquos ci sequente vocali non nostro more zi, sed
consonantium propria vi conservata pronuntiavisse. Legitimum autem c
consonantis sonum eundem atque k fuisse constat. Deinde Corssenus scri-
pturam ci et ti in nonnullis vocabulis iam saeculo secundo post Chr. nat.
fluctuasse, certo ex inscriptionibus constituit3 exempli gratia adhibebo haec:
„Larcius et Lartia‚ Lacia, Latia, MarciuS, Martia, Ancius, Antius, Mucius,
Mutius, Accius, Attius’' etc. cf. Corss. l. l. p. 253 praeterea quia in cod. Me-
diceo et Palatino Vergiliano aliisque libris antiquissimis scripturae „solatium
solacium, suspicio, suspiti0, conuicium, convitium, secius, setius, cocio,
cotio” conmutantur, illam ci et ti formarum confusionem iam Augustea ae-
tate locum habuisse coicit. Ubi vero huius conmutationis caussas investigat,
sibilo aliquo ad explicandum utitur, quem inscriptionibus Christianae aeta-
tis cf. C. l. l. p. 24. et Pompei in lib. Donati de barbar. et metapl. Lindem.
p. 424 grammatici aetatis posterioris testimonio conprobatum ad tempora
multo priora attenuatum quidem transfert. Nititur haec suspitio etiam caus-
sis ex Umbrici aliorumque sermonum analogia rationibusque etymologicis
petitis. Mihi cum nondum persuasum sit, Corssenum, grammatici anti-
quioris testimonio destitutum opinionem suam coarguisse, nihil superest,
quam ut rem viris me doctioribus diiudicandam relinquam. Sin vero Cors-
senus hac in re magis suspicando quam demonstrando usus est, videndum
erit, an Quintiliani ipsius testimonium I. 11. 4. „In primis vitia, si qua
sunt, oris emendet, ut expressa sint verba, ut suis quaeque literae sonis
enuntientur. Quarundam enim vel exilitate vel pinguitudine nimia labora·

