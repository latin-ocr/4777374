men in ea me tuto acquiescere neg03> nimis enim inusitate eam indicatam
potius quam expressam esse censeo. Refellendi munere peracto ante
omnia non diffitebor, me emendationem, hoc quidem nomine certo dignam,
proferre non posse3 nam inventum illud meum, quod infra adferam, post-
quam viri me multo acriores doctioresque repudiaverunt, usquequaque
emendationis verae instar habere, vereor, ne arrogantiae superbiaeque sit.
Quod nihilominus non retinebo, ut quam Fabi de literarum geminae naturae,
ubi consonantis officio funguntur, sono sententiam fuisse existimem, et quid
inde hoc loco, ubi, ob sententiarum conexionem, vocabulorum iam et vos
pronuntiationis commemorandae occasio data erat, facile dicere potuerit,
exponam. Primum igitur Quintilianum ipsum de u consonante, quae dici-
tur, audiamus disserentem. Paullo ante I. 4. 7'. 8. „Desintne aliquae nobis
necessariae literarum ......... ut in his seruus et uulgus Aeolicum digam-
mon desideratur;” Ι. 7. 26. „Nostri praeceptores seruum ceruumque U et
O literis scripserunt, quia subiecta sibi vocalis in unum sonum coalescere et
confundi nequiret3 nunc U gemina scribuntur ea ratione, quam reddidi3
neutro sane modo vox, quam sentimus, efficitur. Nec inutiliter Claudius
Aeolicam illam ad hos usus g literam adiecerat.” (Consulto literae ipsius
figuram recepi, quia H. Ernstius in Thesauro Meermanni T. 1. p. 120 in co·-
dice Mediceo eam reperiri dicit. In codice Amm. 1. Bamb. in marg. Lassb.
in marg. F literam Turic. f. literam.) XII. 10. 29. „Aeolicae quoque lite-
rae, qua SerVum CerVumque dicimus, etiamsi forma a nobis repudiata
est, vis tamen nos ipsa persequitur.'' I. 4. 11. „U‚ quomodo nunc scribitur
(sc, sibi insidit) Uulgus et Seruus.” Ex his igitur testimoniis satis mani-
festum est, qualem scriptor de u, quae consonantis vice fungitur, senten-
tiam habuerit, propriam enim literam ad sonum novum exprimendum desi-
derat, Claudi Caesaris invent'um reiectum esse inprobat. Itaque si hoc loco
u literae ante os vim descripturus erat, quidni cum paullo ante I. 4. 8 lite·
ram ipsam commemoraverit, „vos ut flos sonat’' scribere potuit? Genui-
nam autem figuram a Quintiliano adhibitam fuisse cum per se verisimile
sit tum eo conprobatur, quod I. 7. 26. g signum in codice Mediceo conser-
vatum esse H. Ernstius testatur, quod vix coniectura inrepere potuit. Hoc
quia a librariis non intellegebatur, facillime in „eos” scripturam cod. Turio.
commutandi occasionem praebuit. Confusionem eos et cos vocabulorum in
cod. quidem Lucr. Hugo Purmannus Lucr. quaest. spec. p. 27 docuit. Con-

