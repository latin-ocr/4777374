alteram? Hoc alterum tantum in Fabi verba quadrare posse, quibus non
solum de' duabus eisdemque vocalibus in unam syllabam conprehendendis,
sed etiam de diphthongis agitur, quivis videt. Enuntiato autem sequente
„cum consonantium nulla nisi alteram frangat'’ hoc indicatum esse videtur:
duarum consonantium non nisialteram, si quidem liquida sit, a consonante
antecedente sc. muta frangi. Explicationem Terentianus Maurus praebet
832. „Quattuor post hanc (sc. E) locatas (sc. L, M, N, R) Graecus udas no·
- minati3

lubrica est natura in illis nanque et alternus vigor,
nunc enim vocalis usum, nunc ministrant consonae,
et pedum vel hinc vel inde sublevant discrimina.”

Olim putavi verba illa facili emendatione sanari posse, si scriberetur:
„cum consonantium nulla nisi altera frangatur‚” sed non difficile est, quid
huic coniecturae obstet, reperire. Tertium binarum literarum in unam syl-
labam coniungendarum genus et inde nova sonorum conditio tum exoritur,
si i et u literae sibi quaeque insidunt. De i sibi insidente in vocabulo „con-
iicit” Lachm. egit ad Graium ΠΙ. 119 et in comm. Luer. p. 136. Sed vide,
anne hoc modo verba in iustum ordinem redigantur, si scribitur: „Atqui
litera I sibi insidit coniicit, est enim ab illo iacit.’'

