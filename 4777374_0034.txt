conprobatur.” Denique ab hac re nominis Latini scriptura apud Strabonem,
Οὐελλαίου non aliena est3 cf. Corss. l. l. p. 131. Ex his igitur testimoniis,
maxime quod ap. Vel. Long. l. l. i vocalibus interiecta et i in pronominehic
adhibita inter se conparantur, elucere videtur, literae i sonum, ubi duplicis
consonantis vice aurea quidem aetate fungebatur, ab i vocalis potestate,
quemadmodum in hic pronomine adparebat, vix diversum fuisse. — Idem
Oorssenus l. l. p. 132 docuit „das j(?) im Inlaut einfaoher Worter zwischen
Vokalen nach langem Vokal hatte einen breiteren, weicheren und vokal-
ahnlicheren Laut.’' — Alterum i literae loco consonantis simplicis adhi-
bendae genus ita demum ordine et via diiudicabitur, si tam diu a priore i
literae pronuntiandae ratione, non tempore sed natura abhorruisse negabi-
tur, donec iustae huius commutationis caussae sese obtulerint. Illud mihi
nullius momenti esse videtur, quod apud poetas revera consonantis vim ha7
bet, nam idem in alterum genus cadit, cuius pronuntiationem Ciceronis tem-
poribus Velique Longi cognovimus. Quod i ante vocales non solum apud
poetas, sed omnino in ipso sermone Latino consonantis loco habebatur, non
propterea factum esse videtur, quia usquequaque jod Germanicae literae so·
num obtinuerit, sed quia suapte natura, ut u, cum vocalibus diversis in
unum sonum coalescere nequit. Quae res in aliis vocalibus secus sese ha-
bet, ut Quintilianus infra dixisse existimatur. Exempla vero, quae Corss.
l. l. p. 127 ad illum sonum evincendum adtulit, certam stabilemque caussam
exhibere non video, Praeterea nomen i consonantis apud grammaticos,
quid in sonum valeat, mox videbimus. — E contrario plura sunt, quae me
inpediunt, quominus cum Corsseno et, nisi fallor, fere omnibus grammaticis
credam, i consonantis officio fungentem iam Augustea aetate primisque im-
peratorum saeculis sonum „iod” Germanicae tamquam legitimum habuisse.
Primum, quod per se parum valet, Quintiliani ipsius, sonorum exactoris
acutissimi reliquorumque, nisi fallor, omnium grammaticorum antiquiorum
et aequalium silentium de i, ubi consonantis loco habebatur, ab i vocalis
son0‚ pronuntiandi diversitate. Maioris vero momenti Terentiani Mauri vs·
660 p. 2394 Ρ. testimonium esse censeo, cuius aetas etiam post Lachmanni
disputationem acutam et doctam nondum satis constat.

vs· 660. „ ......... a vocalibus (sc. i et u)

prorsus ......... segegrandas sic utrasque (sc. i et u cons.) existimem,

nomen i quod consonantis, u vicem solam gerat

