Hei-manni autem interpretationem verbis quae secuntur „cum consonan-
tium nulla nisi alteram frangaff examinatis fulcire licebit. Videamus pri-
mum, quid interpretes hoc loco enarraverint. Ante omnia Gesnerus lau·
dandus est, qui verbum „coeat”, utpote si non in omnibus, attamen in
optimis codicibus omissum, reiecerit. Regius autem et Pseudo Turnebus ea
utuntur interpretatione, ut duas easdemque consonantes ex his verbis elici-
ant; mea quidem sententia falso, quia, ubi de literarum in unam syllabam
conexione agitur, nullo indicio ante facto ad coniunctionem generis prorsus
diversi transire nimiae neglegentiae est. Gesnero vereor ne oscitationem vi-
tuperandam tribuerem, si quod in eius editione invenitur, non calami errore
ortum esse iudicarem3 etsi enim rectissime contendit, „unam consonantem
alteram a se diversam frangere‚’' cui opinioni Spaldingius et G. Her-mannus
astipulantur, tamen iis, quae attulit ex l. ΧΠ. 10. 29. verbis, arma ad sese
inpugnandum praebet, dicentem: „mutas a liquidis frangi''. Slothouveri
coniectura in Act. Soc. Tra-i. m. p. 126. secundum Meyerum in editione si
revera haec est „cum consonantium nulla in se alteram frangat''‚ nimis con·
torta est. Verba igitur corrupta esse Slothouverus recte animadvertit.
„Nisi” enim coniunctio tam inusitate adhibita est, ut non solum a Latini
sermonis, sed ab sanae mentis legibus abhorreat. Cum vero emendatio
probabilis in promptu non sit, in explicatione interpretum nonnullorum,
quae maximam habet verisimilitudinem ita versandum erit, ut quaedam ar.-
gumenta quae ad stabiliendam'eam valeant insuper adiciantur. Ad verbi
„frangendi” notionem explanandam iam Burmannus, Gesnerus, Spaldingius
aptissime l. l. XII. 10. 29. contulerunt. „Nam et illa, quae est sexta (sc.
litera) nostrarum, paene non ‘humana voce, vel omnino non voce potius,
inter discrimina dentium efflanda est3 quae, etiam cum vocalem proxima
accipit quassa quodammodo, utique quotiens aliquam consonantem frangit,
ut in hoc ipso „frangit” multo fit horridior.” Buttmannus „frangere” ad im-
minutam cuiusvis consonantis potestatem post aliam in una syllaba positae
pertinere contendit, quod quidem ex grammaticorum lectione patere dicit.
Sed nulla grammaticorum praecepta nominatim adtulit, neque adhuc rep-
peri, quibus huic praecepto satisfacerem. Immo refragatur Prisc. p. 547.
48. „Omnis enim litera sive vox plus sonat ipsa sese, cum postponitur,
quam cum anteponitur, quod vocalibus accidens esse videtur'’ etc. Itaque
cautius erit quaerere, quae quidem consonantes in. eadem syllaba f literam

