lotus, inlutus’' similia, haec sunt: raudus, rodus, rudus Fest. p. 205. rau*-
dusculum, rodusculum, rudusculum Fest. p. 265, 244. Of. Corssenum uber
Aussprache, Vokalismus , und Betonung der lateinischen Sprache in hac re
locupletissimum p. 170. p. 239—265.

Ι. 4, 10. „Atque etiam in ipsis vocalibus grammatici est videre, an
aliquas pro consonantibus usus acceperit, quia iam sicut tam scribitur, et
quos ut cos.'' (Ser. cod. Ambr. 1.)

Haec verba plurimis difficultatibus obnoxia esse interpretum quidem
labore declarari videtur, quorum alii alios aut explicandi aut criticae artis
exercendae conatus proposuerunt. Scripturam, quam recepit Spaldingius
ex codice Almeloveeniano multisque editionibus veteribus „quia iam sicut
tam scribitur et vos ut cos'’ Sarpius in libello de Tachygraphia p. 31 ita in-
terpretatur, ut sententiam ad eam tachygraphorum consuetudinem referat,
qua I et T, U et C simillimo literarum ductu scribuntur. Cf. U. F. Kopp
Pal. crit. p. 91. 92. T. 1. Hoc igitur loco Quintilianum usum literarum U
rotundatae etl cuneatae pro vau et iod ideo inprobasse ait, quod hac raf-
tione facile commutarentur iam et tam, vos et cos. — Sed primum tachy-
graphorum notis ob incertam conpendiorum significationem scientiamque
ambiguam exiguum tantum momentum tribuendum est, deinde hoc scriptu-
rae genus scriptori indicandum erat, tum etiam his difficultatibus praeter-
missis id, quod volt Sarpius, iam ideo displicet, quod non similitudo, sed
eadem scribendi ratio illis verbis conprehendi videtur. —— Spaldingius, ut
inter iam et tam, sic inter vos et cos parem putat intercedere rationem,
utrobique enim vocalem hic U, illic J abire in consonantem, ut possit con-
parari eiusmodi syllaba cum altera, in cuius initio sit manifesta consonans.
Residere autem scrupulum Spaldingius suo iure adfirmat in verbo „scribi-
tur’', pro quo malit „pronuntiatur, dicitur''. Praeterquam igitur quod edi-
tor ille de Fabio summopere meritus fundamentum interpretationis sibi ipse
incertum reddidit, sententia eius ne in ea quidem verba quae probat quadrare
videtur, in quibus per se nihil inest, nisi eadem dicen‘di ratio quarundam
literarum ad geminam vocalium i et u naturam conprobandam, restant de·
nique offensiones, quas infra. explicare conabor. -- Neque porro probanda
est censoris Spald. editionis emendatio in Nova germana bibliotheca Vol. 51.

