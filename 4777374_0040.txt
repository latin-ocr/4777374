„Duras et illa (sc. q litera) syllabas facit, quae ad coniungendas demum
subiectas sibi vocales est utilis, alias supervacua, ut equos hac et equum
scribimus ; cum etiam ipsae hae vocales duae efficiant sonum, qualis apud
Graecos nullus est, ideoque scribi illorum literis non potest? cum quo haec
verba conferas Ι. 4. 9. „an rursus aliae redundent . . . . ; . et K, quae et ipsa
quorundam nominum nota est, et Q, cuius similis effectus speciesque, nisi
quod paulum a nostris obliquatur, cappa, apud Graecos nunc tantum in
numero manet,'’ (hacc verba, quamquam corrupta esse censeo, tamen satis
valere videntur ad vim q literae conprobandum) verisimillimum fit Quinti-
lianum u cum q unam quasi literam efficientem habuisse. Eosdem praete-
rea locos si cum eo quem nunc tractamus conparaveris, Fabium u post q
eam habuisse vocalem, quae consonantis officio non fungeretur, aut certe
consonantis sonum non haberet, adparebit. Ut igitur manifestum sit, quo
iure scriptor rem hoc loco tractatam per particulas aut — aut bifariam di-
viserit, nullo aetatis suae vocabulo excepto, denuo ad Terentiani Mauri
praecepta confugere iuvabit.
491. „syllabam nec invenimus ex tribus vocalibus.”
525. „Iuno cum dico aut iuvencus, nulla differentia est,
quippe iu diphthongos esse Graeca nequaquam potest,
quod soni tres implicentur e tribus vocalibus3
quando sic Graece notatur, ut sit o et ’ὗ simu13
ἰῶτα quis si praelocetur, tres videmus voculas
e quibus constare supra syllabam negavimus.''
Praeterea Terentianum u post q vocalem habuisse, consonantis officio non
fungentem, aut certe consonantis sonum non exhibentem ex his verbis
agnoscitur:
730. „Et vides qui quoque similiter esse vocales duas.'’
748. „Non tamen prior u (sc. post q) videri facta consonans potest,
consonans quia de duabus effici prior solet,
nuda sed priorque quando nec subacta est consonae,
quando et hispidam digammus sumit et formam et sonum,
nunc sonus vocalis illi, qui solet cum libera est,
praedita est vel consonanti.'’
Vide nunc, quem admodum Terentianus sibi nodum, quem effecisse vide-
tur, expediverit.

