719. „quippe q non constat aliter quam duabus c et u;

b velut vel k, quod esse q vides* muti soni3

velut q et, c quoque et uu plenius quod post modum

sic in unam q redactae congruerunt litteram,

portio ut nunc consonantis u videri rectius,

litterae vocalis habitum quam tenere debeat.

nanque q praemissa semper u simul iungit sibi,

syllabam non editura, ni comes sit tertia,

quaelibet vocalis illis.’'

7 45. „caeterum vocalis illis si iugetur tertia,

q necesse est prima detur, et sit una syllaba.’'
Ex his versibus facile probatur Terentianum u post q non literam per se, sed
cum consonante. antecedente ita conglutinatam habuisse, ut ambas quasi
unam literam effecisse existimaret. Quare vocabula „quae, quoi, quia'’ ex·
ceptionis tantum speciem, non veram exceptionem exhibere censebimus.

Venimus nunc ad locum perquam difficilem. „Quaeret hoc etiam,
'quomodo duabus demum vocalibus in se ipsas coeundi natura sit, cum con-
sonantium nulla nisi alteram frangatff’ Prima huius enuntiati parte inter-
pretes fere omnes i et u indicatas esse censent, ubi' in una eademque syl-
laba geminatae scribuntur. Quod si ita esset, certe secundam vocalem non
integram remanere, sed a prima adfici oporteret, quae quidem Gesneri est
opinio enarrantis: „Vocalibus est natura in se ipsas coeundi, h. e. ita iun-
guntur nonnumquam vocales eaedem, ut quasi colliquescam, et altera alteri
serviat, cedat, frangi se ab ea et comminui patiatur, ut duae vocales non
amplius duarum vocalium vim habeant, sed altera transeat in consonantem.”
Repugnare vero huic opinioni Terentiani praeceptum videtur:

152. „Nam si iuga quis nominet3 i consona fiet,
u qualis erat permanet in loco sequenti3

et cum iaculum aut dico iecur, Iovem, iuvencum,
nil ordo secundis tribuit, prior iuvatur,

versa vice si sit prior u, sequatur illa,

cum dico vide, contulit i sonum priori,

ast ipsa manet tempore quo sonabat ante.

